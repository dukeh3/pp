<h1>Partiprogram</h1>

<h2>Immaterialrätt a.k.a. lagstiftade monopol</h2>
All immaterialrätt avskaffas: upphovsrätt, patenträtt, varumärkesskydd, mönsterskydd. Upphovsrätten avskaffas dessutom som första riksdagsbeslut efter regeringsbildningen (inga utredningar, inga förhalningar).

Alla immaterialrättsrelaterade ekonomiska omfördelningar (t.ex. Privatkopieringsersättning) avskaffas.

<h2>Internationella avtal</h2>
Det finns ett par internationella avtal som handlar om upphovsrätt. Bernkonventionen för skydd av litterära och konstnärliga verk lämnar vi; vi deklarerar i Förenta nationerna att vi inte längre accepterar World Intellectual Property Organization som en auktoritet, och Världshandelsorganisationen struntar vi i (USA kommer fett att gå bananer, men det struntar vi också i). Eventuella Europeiska unionen-ramar ignorerar vi också (kan Frankrike, så kan vi. Finland agerade f.ö. föredömligt där med första vändan Infosoc-direktivet).

<h2>Begränsningar i avtalsrätt, mm</h2>
Avtal som förbjuder, begränsar eller bestraffar informationsspridning (annat än personuppgift och uppgift om rikets säkerhet) blir utan verkan, och får dessutom inte förekomma öht i konsumentprodukter. Med "information" menas allt som kan representeras i digital form. Det blir kriminellt att med tekniska medel försöka hindra informationsspridning (annat än som tidigare).
 
<h2>Integritet och privatliv</h2>
Posthemlighet upphöjs till generell kommunikationshemlighet; idag är den teknikspecifik (begränsad till post). Kommunikationsbärare (t.ex. Internetleverantör och telekomadministratörer) får inte använda data om envars kommunikation till något annat än att tekniskt underhålla kommunikationen. Privatliv definieras i Sveriges grundlagar|grundlagen och får inte kränkas eller bevakas av myndighet. Personuppgifter ägs av personen de handlar om, och han/hon har exklusiv rätt att bestämma hur de får användas, inklusive rätten att ändra sig utan förvarning eller process. Denna rätt kan inte avtalas bort.

Datalagringsdirektivet ska inte implementeras.

<h2>Thomas Bodström</h2>
Thomas Bodström får en alldeles egen avdelning i partiprogrammet. Eftersom han visat sig såpass farlig för personlig integritet så är det en del av Piratpartiets program att han inte ska få något nytt allmänt uppdrag, annat än att sälja korv utanför riksdagshuset. Det senare motiverar vi med att på den platsen kan han åtminstone inte göra någon skada.

<h2>Ingen fördelningspolitik</h2>
Vi tar aktivt inte ställning i fördelningspolitiska frågor, dvs. alla frågor som handlar om fördelning av resurser. Dessa kan upplevas som vänster-höger-frågor. Vi är varken gröna, blå eller röda; vi flyger Jolly Roger och ingen annan flagg.

<h2>Vill du ändra på något?</h2>
Kom med i forumen! När valet närmar sig kommer vi att hålla en omröstning om vilka punkter som är viktigast för oss.
